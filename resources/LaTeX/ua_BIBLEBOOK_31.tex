\section{BOOK 30}
\subsection{CHAPTER 1}
\begin{tcolorbox}
\textsubscript{1} Видіння Овдія. Так сказав Господь Бог на Едом: Почули ми вістку від Господа, і посланий був між народів посол, щоб сказати: Уставайте, і станьмо на нього до бою!
\end{tcolorbox}
\begin{tcolorbox}
\textsubscript{2} Оце Я малим тебе дав між народи, ти дуже погорджений.
\end{tcolorbox}
\begin{tcolorbox}
\textsubscript{3} Гордість серця твого обманила тебе, який перебуваєш по щілинах скельних, у високім сидінні своїм, що говориш у серці своєму: Хто скине на землю мене?
\end{tcolorbox}
\begin{tcolorbox}
\textsubscript{4} Якщо б ти піднісся, немов той орел, і якщо б ти кубло своє склав поміж зорями, то й звідти Я скину тебе, промовляє Господь!
\end{tcolorbox}
\begin{tcolorbox}
\textsubscript{5} Чи ж до тебе злодії приходили, чи нічні ті грабіжники, такий ти понищений! чи ж вони не накрали б собі скільки треба? Якщо б до тебе прийшли збирачі винограду, чи ж вони не лишили б хоч вибірків?
\end{tcolorbox}
\begin{tcolorbox}
\textsubscript{6} Як Ісав перешуканий, як криївки його переглянені!
\end{tcolorbox}
\begin{tcolorbox}
\textsubscript{7} Аж до границі прогнали тебе, обманять тебе твої всі союзники, переможуть тебе твої приятелі! Ті, що хліб твій їдять, пастку розставлять на тебе, нема в тому розуму!
\end{tcolorbox}
\begin{tcolorbox}
\textsubscript{8} Чи ж не станеться це того дня, промовляє Господь, і вигублю Я мудреців із Едому, а розум з гори Ісавової?
\end{tcolorbox}
\begin{tcolorbox}
\textsubscript{9} І настрашене буде лицарство твоє, о Темане, щоб був витятий кожен з Ісава убивством.
\end{tcolorbox}
\begin{tcolorbox}
\textsubscript{10} Через насилля на Якова на брата твого сором покриє тебе, і ти витятий будеш навіки.
\end{tcolorbox}
\begin{tcolorbox}
\textsubscript{11} Того дня, коли став ти навпроти, того дня, як чужі полонили були його військо, і коли чужинці в його брами ввійшли і жереба кидали про Єрусалим, то й ти був, як один з них!
\end{tcolorbox}
\begin{tcolorbox}
\textsubscript{12} І тому не дивися на день свого брата, на день лиха його, і не тішся з Юдиних синів у день їхньої згуби, і не розкривай своїх уст у день утиску.
\end{tcolorbox}
\begin{tcolorbox}
\textsubscript{13} І не входь ти до брами народу Мого у день лиха його, і не приглядайся до зла його й ти в день нещастя його, і не простягайте своєї руки до багатства його в день нещастя його!
\end{tcolorbox}
\begin{tcolorbox}
\textsubscript{14} І на роздоріжжі не стій, щоб витинати його втікачів, і в день утиску не видавай його решток!
\end{tcolorbox}
\begin{tcolorbox}
\textsubscript{15} Бо близький день Господній над усіма народами, як зробив ти, то так і тобі буде зроблено: вернеться на твою голову чин твій!
\end{tcolorbox}
\begin{tcolorbox}
\textsubscript{16} Бо як ви пили на святій Моїй горі, так народи усі завжди питимуть! І будуть пити вони, і будуть хлептати, і стануть вони, немов їх не було.
\end{tcolorbox}
\begin{tcolorbox}
\textsubscript{17} А на Сіонській горі буде спасіння, і буде святою вона, і спадки свої вже посяде дім Яковів.
\end{tcolorbox}
\begin{tcolorbox}
\textsubscript{18} І дім Якова стане огнем, і дім Йосипа полум'ям, а дім Ісава соломою, і будуть палати вони проти них, і їх пожеруть, і останку не буде із дому Ісава, бо Господь це сказав.
\end{tcolorbox}
\begin{tcolorbox}
\textsubscript{19} І посядуть південні Ісавову гору, а мешканці долин филистимлян, і посядуть Єфремове поле та поле самарійське, а Веніямин Ґілеад.
\end{tcolorbox}
\begin{tcolorbox}
\textsubscript{20} А полонені війська Ізраїлевих синів заволодіють тим, що хананейське аж до Цорфату, а єрусалимські вигнанці в неволі, що в Сефараді, посядуть міста полудневі.
\end{tcolorbox}
\begin{tcolorbox}
\textsubscript{21} І спасителі прийдуть на гору Сіон, щоб гору Ісава судити, і царство Господнє настане!
\end{tcolorbox}
