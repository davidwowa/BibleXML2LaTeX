Book 59
\subsection{CHAPTER 1}
\begin{tcolorbox}
\textsubscript{1} Петро, апостол Ісуса Христа, захожанам Розпорошення: Понту, Галатії, Каппадокії, Азії й Віфінії, вибраним
\end{tcolorbox}
\begin{tcolorbox}
\textsubscript{2} із передбачення Бога Отця, посвяченням Духа, на покору й окроплення кров'ю Ісуса Христа: нехай примножиться вам благодать та мир!
\end{tcolorbox}
\begin{tcolorbox}
\textsubscript{3} Благословенний Бог і Отець Господа нашого Ісуса Христа, що великою Своєю милістю відродив нас до живої надії через воскресення з мертвих Ісуса Христа,
\end{tcolorbox}
\begin{tcolorbox}
\textsubscript{4} на спадщину нетлінну й непорочну та нев'янучу, заховану в небі для вас,
\end{tcolorbox}
\begin{tcolorbox}
\textsubscript{5} що ви бережені силою Божою через віру на спасіння, яке готове з'явитися останнього часу.
\end{tcolorbox}
\begin{tcolorbox}
\textsubscript{6} Тіштеся з того, засмучені трохи тепер, якщо треба, всілякими випробовуваннями,
\end{tcolorbox}
\begin{tcolorbox}
\textsubscript{7} щоб досвідчення вашої віри було дорогоцінніше за золото, яке гине, хоч і огнем випробовується, на похвалу, і честь, і славу при з'явленні Ісуса Христа.
\end{tcolorbox}
\begin{tcolorbox}
\textsubscript{8} Ви Його любите, не бачивши, і віруєте в Нього, хоч тепер не бачите, а вірувавши, радієте невимовною й славною радістю,
\end{tcolorbox}
\begin{tcolorbox}
\textsubscript{9} бо досягаєте мети віри вашої спасіння душам.
\end{tcolorbox}
\begin{tcolorbox}
\textsubscript{10} Про це спасіння розвідували та допитувалися пророки, що звіщали про благодать, призначену вам.
\end{tcolorbox}
\begin{tcolorbox}
\textsubscript{11} Вони досліджували, на котрий чи на який час показував Дух Христів, що в них був, коли Він сповіщав про Христові страждання та славу, що прийдуть по них.
\end{tcolorbox}
\begin{tcolorbox}
\textsubscript{12} Їм відкрито було, що вони не для себе самих, а для вас служили тим, що тепер звіщено вам через благовісників Духом Святим, із неба посланим, на що бажають дивитися Анголи.
\end{tcolorbox}
\begin{tcolorbox}
\textsubscript{13} Тому то, підперезавши стегна свого розуму та бувши тверезі, майте досконалу надію на благодать, що приноситься вам в з'явленні Ісуса Христа.
\end{tcolorbox}
\begin{tcolorbox}
\textsubscript{14} Як слухняні, не застосовуйтеся до попередніх пожадливостей вашого невідання,
\end{tcolorbox}
\begin{tcolorbox}
\textsubscript{15} але за Святим, що покликав вас, будьте й самі святі в усім вашім поводженні,
\end{tcolorbox}
\begin{tcolorbox}
\textsubscript{16} бо написано: Будьте святі, Я бо святий!
\end{tcolorbox}
\begin{tcolorbox}
\textsubscript{17} І коли ви Отцем звете Того, Хто кожного, не зважаючи на особу, судить за вчинок, то в страху провадьте час вашого тимчасового замешкання.
\end{tcolorbox}
\begin{tcolorbox}
\textsubscript{18} І знайте, що не тлінним сріблом або золотом відкуплені ви були від марного вашого життя, що передане вам від батьків,
\end{tcolorbox}
\begin{tcolorbox}
\textsubscript{19} але дорогоцінною кров'ю Христа, як непорочного й чистого Ягняти,
\end{tcolorbox}
\begin{tcolorbox}
\textsubscript{20} що призначений був іще перед закладинами світу, але був з'явлений вам за останнього часу.
\end{tcolorbox}
\begin{tcolorbox}
\textsubscript{21} Через Нього ви віруєте в Бога, що з мертвих Його воскресив та дав славу Йому, щоб була ваша віра й надія на Бога.
\end{tcolorbox}
\begin{tcolorbox}
\textsubscript{22} Послухом правді очистьте душі свої через Духа на нелицемірну братерську любов, і ревно від щирого серця любіть один одного,
\end{tcolorbox}
\begin{tcolorbox}
\textsubscript{23} бо народжені ви не з тлінного насіння, але з нетлінного, Словом Божим живим та тривалим.
\end{tcolorbox}
\begin{tcolorbox}
\textsubscript{24} Бо кожне тіло немов та трава, і всяка слава людини як цвіт трав'яний: засохне трава то й цвіт опаде,
\end{tcolorbox}
\begin{tcolorbox}
\textsubscript{25} а Слово Господнє повік пробуває! А це те Слово, яке звіщене вам в Євангелії.
\end{tcolorbox}
\subsection{CHAPTER 2}
\begin{tcolorbox}
\textsubscript{1} Отож, відкладіть усяку злобу, і всякий підступ, і лицемірство, і заздрість, і всякі обмови,
\end{tcolorbox}
\begin{tcolorbox}
\textsubscript{2} і, немов новонароджені немовлята, жадайте щирого духовного молока, щоб ним вирости вам на спасіння,
\end{tcolorbox}
\begin{tcolorbox}
\textsubscript{3} якщо ви спробували, що добрий Господь.
\end{tcolorbox}
\begin{tcolorbox}
\textsubscript{4} Приступайте до Нього, до Каменя живого, дорогоцінного, що відкинули люди Його, але вибрав Бог.
\end{tcolorbox}
\begin{tcolorbox}
\textsubscript{5} І самі, немов те каміння живе, будуйтеся в дім духовий, на священство святе, щоб приносити жертви духовні, приємні для Бога через Ісуса Христа.
\end{tcolorbox}
\begin{tcolorbox}
\textsubscript{6} Бо стоїть у Писанні: Ось кладу Я на Сіоні Каменя вибраного, наріжного, дорогоцінного, і хто вірує в Нього, той не буде осоромлений!
\end{tcolorbox}
\begin{tcolorbox}
\textsubscript{7} Отож бо, для вас, хто вірує, Він коштовність, а для тих, хто не вірує камінь, що його занедбали були будівничі, той наріжним став каменем,
\end{tcolorbox}
\begin{tcolorbox}
\textsubscript{8} і камінь спотикання, і скеля спокуси, і об нього вони спотикаються, не вірячи слову, на що й призначені були.
\end{tcolorbox}
\begin{tcolorbox}
\textsubscript{9} Але ви вибраний рід, священство царське, народ святий, люд власности Божої, щоб звіщали чесноти Того, Хто покликав вас із темряви до дивного світла Свого,
\end{tcolorbox}
\begin{tcolorbox}
\textsubscript{10} колись ненарод, а тепер народ Божий, колись непомилувані, а тепер ви помилувані!
\end{tcolorbox}
\begin{tcolorbox}
\textsubscript{11} Благаю вас, любі, як приходьків та подорожніх, щоб ви здержувались від тілесних пожадливостей, що воюють проти душі.
\end{tcolorbox}
\begin{tcolorbox}
\textsubscript{12} Поводьтеся поміж поганами добре, щоб за те, за що вас обмовляють вони, немов би злочинців, побачивши добрі діла, славили Бога в день відвідання.
\end{tcolorbox}
\begin{tcolorbox}
\textsubscript{13} Отож, коріться кожному людському творінню ради Господа, чи то цареві, як найвищому,
\end{tcolorbox}
\begin{tcolorbox}
\textsubscript{14} чи то володарям, як від нього посланим для карання злочинців та для похвали доброчинців.
\end{tcolorbox}
\begin{tcolorbox}
\textsubscript{15} Бо така Божа воля, щоб доброчинці гамували неуцтво нерозумних людей,
\end{tcolorbox}
\begin{tcolorbox}
\textsubscript{16} як вільні, а не як ті, що мають волю на прикриття лихого, але як раби Божі.
\end{tcolorbox}
\begin{tcolorbox}
\textsubscript{17} Шануйте всіх, братство любіть, Бога бійтеся, царя поважайте.
\end{tcolorbox}
\begin{tcolorbox}
\textsubscript{18} Раби, коріться панам із повним страхом, не тільки добрим та тихим, але й прикрим.
\end{tcolorbox}
\begin{tcolorbox}
\textsubscript{19} Бо то вгодне, коли хто, через сумління перед Богом, терпить недолю, непоправді страждаючи.
\end{tcolorbox}
\begin{tcolorbox}
\textsubscript{20} Бо яка похвала, коли терпите ви, як вас б'ють за провини? Але коли з мукою терпите за добрі вчинки, то це вгодне Богові!
\end{tcolorbox}
\begin{tcolorbox}
\textsubscript{21} Бо на це ви покликані. Бо й Христос постраждав за нас, і залишив нам приклада, щоб пішли ми слідами Його.
\end{tcolorbox}
\begin{tcolorbox}
\textsubscript{22} Не вчинив Він гріха, і не знайшлося в устах Його підступу!
\end{tcolorbox}
\begin{tcolorbox}
\textsubscript{23} Коли був лихословлений, Він не лихословив взаємно, а коли Він страждав, не погрожував, але передав Тому, Хто судить справедливо.
\end{tcolorbox}
\begin{tcolorbox}
\textsubscript{24} Він тілом Своїм Сам підніс гріхи наші на дерево, щоб ми вмерли для гріхів та для праведности жили; Його ранами ви вздоровилися.
\end{tcolorbox}
\begin{tcolorbox}
\textsubscript{25} Ви бо були як ті вівці заблукані, та ви повернулись до Пастиря й Опікуна ваших душ.
\end{tcolorbox}
\subsection{CHAPTER 3}
\begin{tcolorbox}
\textsubscript{1} Так само дружини, коріться своїм чоловікам, щоб і деякі, хто не кориться слову, були приєднані без слова поводженням дружин,
\end{tcolorbox}
\begin{tcolorbox}
\textsubscript{2} як побачать ваше поводження чисте в страху.
\end{tcolorbox}
\begin{tcolorbox}
\textsubscript{3} А окрасою їм нехай буде не зовнішнє, заплітання волосся та навішання золота або вбирання одеж,
\end{tcolorbox}
\begin{tcolorbox}
\textsubscript{4} але захована людина серця в нетлінні лагідного й мовчазного духа, що дорогоцінне перед Богом.
\end{tcolorbox}
\begin{tcolorbox}
\textsubscript{5} Бо так само колись прикрашали себе й святі ті жінки, що клали надію на Бога й корились своїм чоловікам.
\end{tcolorbox}
\begin{tcolorbox}
\textsubscript{6} Так Сара корилась Авраамові, і паном його називала. А ви її діти, коли добро робите та не лякаєтесь жадного страху.
\end{tcolorbox}
\begin{tcolorbox}
\textsubscript{7} Чоловіки, так само живіть разом із дружинами за розумом, як зо слабішою жіночою посудиною, і виявляйте їм честь, бо й вони є співспадкоємиці благодаті життя, щоб не спинялися ваші молитви.
\end{tcolorbox}
\begin{tcolorbox}
\textsubscript{8} Нарешті ж, будьте всі однодумні, спочутливі, братолюбні, милосердні, покірливі.
\end{tcolorbox}
\begin{tcolorbox}
\textsubscript{9} Не платіть злом за зло, або лайкою за лайку, навпаки, благословляйте, знавши, що на це вас покликано, щоб ви вспадкували благословення.
\end{tcolorbox}
\begin{tcolorbox}
\textsubscript{10} Бо хто хоче любити життя та бачити добрі дні, нехай здержить свого язика від лихого та уста свої від говорення підступу.
\end{tcolorbox}
\begin{tcolorbox}
\textsubscript{11} Ухиляйся від злого та добре чини, шукай миру й женися за ним!
\end{tcolorbox}
\begin{tcolorbox}
\textsubscript{12} Бо очі Господні до праведних, а вуха Його до їхніх прохань, а Господнє лице проти тих, хто чинить лихе!
\end{tcolorbox}
\begin{tcolorbox}
\textsubscript{13} І хто заподіє вам зле, коли будете ви оборонцями доброго?
\end{tcolorbox}
\begin{tcolorbox}
\textsubscript{14} А коли ви за правду й страждаєте, то ви блаженні! А їхнього страху не бійтеся, і не тривожтеся!
\end{tcolorbox}
\begin{tcolorbox}
\textsubscript{15} А Господа Христа святіть у ваших серцях, і завжди готовими будьте на відповідь кожному, хто в вас запитає рахунку про надію, що в вас, із лагідністю та зо страхом.
\end{tcolorbox}
\begin{tcolorbox}
\textsubscript{16} Майте добре сумління, щоб тим, за що вас обмовляють, немов би злочинців, були посоромлені лихословники вашого поводження в Христі.
\end{tcolorbox}
\begin{tcolorbox}
\textsubscript{17} Бо ліпше страждати за добрі діла, коли хоче того Божа воля, аніж за лихі.
\end{tcolorbox}
\begin{tcolorbox}
\textsubscript{18} Бо й Христос один раз постраждав був за наші гріхи, щоб привести нас до Бога, Праведний за неправедних, хоч умертвлений тілом, але Духом оживлений,
\end{tcolorbox}
\begin{tcolorbox}
\textsubscript{19} Яким Він і духам, що в в'язниці були, зійшовши, звіщав;
\end{tcolorbox}
\begin{tcolorbox}
\textsubscript{20} вони колись непокірливі були, як їх Боже довготерпіння чекало за Ноєвих днів, коли будувався ковчег, що в ньому мало, цебто вісім душ, спаслось від води.
\end{tcolorbox}
\begin{tcolorbox}
\textsubscript{21} Того образ, хрищення не тілесної нечистости позбуття, але обітниця Богові доброго сумління, спасає тепер і нас воскресенням Ісуса Христа,
\end{tcolorbox}
\begin{tcolorbox}
\textsubscript{22} що, зійшовши на небо, пробуває по Божій правиці, а Йому підкорилися Анголи, влади та сили.
\end{tcolorbox}
\subsection{CHAPTER 4}
\begin{tcolorbox}
\textsubscript{1} Отож, коли тілом Христос постраждав за нас, то озбройтеся й ви тією самою думкою, бо хто тілом постраждав, той перестав грішити,
\end{tcolorbox}
\begin{tcolorbox}
\textsubscript{2} щоб решту часу в тілі жити вже не для пожадливостей людських, а для Божої волі.
\end{tcolorbox}
\begin{tcolorbox}
\textsubscript{3} Бо досить минулого часу, коли ви чинили волю поган, ходили в розпусті, у пожадливостях, у піяцтві, у гулянках, у піятиках, у беззаконних ідолослужбах.
\end{tcolorbox}
\begin{tcolorbox}
\textsubscript{4} Вони з того дивуються, що ви разом із ними не берете участи в розпусті, та зневажають.
\end{tcolorbox}
\begin{tcolorbox}
\textsubscript{5} Вони дадуть відповідь Тому, Хто судитиме живих та мертвих!
\end{tcolorbox}
\begin{tcolorbox}
\textsubscript{6} Бо на те й мертвим звіщувано Євангелію, щоб вони прийняли суд по-людському тілом, але жили по-Божому духом.
\end{tcolorbox}
\begin{tcolorbox}
\textsubscript{7} Кінець же всьому наблизився. Отже, будьте мудрі й пильнуйте в молитвах!
\end{tcolorbox}
\begin{tcolorbox}
\textsubscript{8} Найперше майте щиру любов один до одного, бо любов покриває багато гріхів!
\end{tcolorbox}
\begin{tcolorbox}
\textsubscript{9} Будьте гостинні один до одного без нехоті!
\end{tcolorbox}
\begin{tcolorbox}
\textsubscript{10} Служіть один одному, кожен тим даром, якого отримав, як доморядники всілякої Божої благодаті.
\end{tcolorbox}
\begin{tcolorbox}
\textsubscript{11} Коли хто говорить, говори, як Божі слова. Коли хто служить, то служи, як від сили, яку дає Бог, щоб Бог прославлявся в усьому Ісусом Христом, що Йому слава та влада на віки вічні, амінь.
\end{tcolorbox}
\begin{tcolorbox}
\textsubscript{12} Улюблені, не дивуйтесь огневі, що вам посилається на випробовування, немов би чужому випадку для вас.
\end{tcolorbox}
\begin{tcolorbox}
\textsubscript{13} Але через те, що берете ви участь у Христових стражданнях, то тіштеся, щоб і в з'явленні слави Його раділи ви й звеселялись.
\end{tcolorbox}
\begin{tcolorbox}
\textsubscript{14} Коли ж вас ганьблять за Христове Ім'я, то ви блаженні, бо на вас спочиває Дух слави й Дух Божий.
\end{tcolorbox}
\begin{tcolorbox}
\textsubscript{15} Ніхто з вас хай не страждає, як душогуб, або злодій, або злочинець, або ворохобник,
\end{tcolorbox}
\begin{tcolorbox}
\textsubscript{16} а коли як християнин, то нехай не соромиться він, але хай прославляє Бога за те.
\end{tcolorbox}
\begin{tcolorbox}
\textsubscript{17} Бо час уже суд розпочати від Божого дому; а коли він почнеться перше з нас, то який кінець тих, хто противиться Божій Євангелії?
\end{tcolorbox}
\begin{tcolorbox}
\textsubscript{18} А коли праведний ледве спасеться, то безбожний та грішний де зможе з'явитись?
\end{tcolorbox}
\begin{tcolorbox}
\textsubscript{19} Тому й ті, хто з Божої волі страждає, нехай душі свої віддадуть в доброчинстві Йому, як Створителю вірному.
\end{tcolorbox}
\subsection{CHAPTER 5}
\begin{tcolorbox}
\textsubscript{1} Тож благаю між вами пресвітерів, співпресвітер та свідок Христових страждань, співучасник слави, що повинна з'явитись:
\end{tcolorbox}
\begin{tcolorbox}
\textsubscript{2} пасіть стадо Боже, що у вас, наглядайте не з примусу, але добровільно по-Божому, не для брудної наживи, а ревно,
\end{tcolorbox}
\begin{tcolorbox}
\textsubscript{3} не пануйте над спадком Божим, але будьте для стада за взір.
\end{tcolorbox}
\begin{tcolorbox}
\textsubscript{4} А коли Архипастир з'явиться, то одержите ви нев'янучого вінка слави.
\end{tcolorbox}
\begin{tcolorbox}
\textsubscript{5} Також молоді, коріться старшим! А всі майте покору один до одного, бо Бог противиться гордим, а смиренним дає благодать!
\end{tcolorbox}
\begin{tcolorbox}
\textsubscript{6} Тож покоріться під міцну Божу руку, щоб Він вас Свого часу повищив.
\end{tcolorbox}
\begin{tcolorbox}
\textsubscript{7} Покладіть на Нього всю вашу журбу, бо Він опікується вами!
\end{tcolorbox}
\begin{tcolorbox}
\textsubscript{8} Будьте тверезі, пильнуйте! Ваш супротивник диявол ходить, ричучи, як лев, що шукає пожерти кого.
\end{tcolorbox}
\begin{tcolorbox}
\textsubscript{9} Противтесь йому, тверді в вірі, знавши, що ті самі муки трапляються й вашому братству по світі.
\end{tcolorbox}
\begin{tcolorbox}
\textsubscript{10} А Бог усякої благодаті, що покликав вас до вічної слави Своєї в Христі, нехай Сам удосконалить вас, хто трохи потерпів, хай упевнить, зміцнить, уґрунтує.
\end{tcolorbox}
\begin{tcolorbox}
\textsubscript{11} Йому слава та влада на вічні віки, амінь.
\end{tcolorbox}
\begin{tcolorbox}
\textsubscript{12} Я коротко вам написав через Силуяна, як гадаю вірного брата. Закликаю та свідчу, що це Божа благодать правдива, що ви в ній стоїте.
\end{tcolorbox}
\begin{tcolorbox}
\textsubscript{13} Вітає вас разом вибрана Церква в Вавилоні, і Марко, мій син.
\end{tcolorbox}
\begin{tcolorbox}
\textsubscript{14} Вітайте один одного поцілунком любови. Мир вам усім у Христі! Амінь.
\end{tcolorbox}
